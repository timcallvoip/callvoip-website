---
title: Vast Mobiel (Vamos) handleiding
weight: 
description: ''
images: []
pdf: http://www.simmpl.nl/downloads/Simmpl_handleiding_ingebruikname_Vamos.pdf

---
Hieronder vindt u een stapsgewijze instructie bij de ingebruikname van Vamos.

 1. **Aanvraag Vamos abonnement**  
    U kunt Vamos aanvragen op <a href="https://www.callvoiptelefonie.nl/mijncallvoip/aanvragen/aanvraag-vast-mobiel-vamos/" target="_blank">**onze website**</a>.  
    Wij bevestigen de ontvangst van uw aanvraag en informeren u over het verdere traject.

    \- **Wilt u een nieuw nummer?**  
    Een nieuw mobiel nummer kan doorgaans binnen 24 uur worden geactiveerd.  
    \- **Wilt u een bestaand mobiel nummer porteren?**  
    Ook dat kan, veelal loopt er nog een contract dat moet worden uitgediend; anders is vaak sprake van een opzegtermijn van één maand. De mobiele overstap wordt dan actief na deze maand.  
    Voor het porteren van een mobiel nummer hebben wij van u nodig:

    \- een nota van de oude provider  
    \- het Simkaartnummer (ICC-ID) iPhone: Instellingen > Algemeen > Info > ICCID  
    \- het Simkaartnummer (ICC-ID) Android: download app SIM Card

    Wij dienen de portering in en houden u op de hoogte.
 2. **SIM-kaart wordt toegestuurd**  
    Na ontvangst van uw aanvraag sturen wij u per post een SIM-kaart toe. Deze SIM is nog niet geactiveerd – dat gebeurt pas als u de SIM heeft ontvangen.
 3. **Activatie SIM: plaats de SIM in uw smartphone**  
    Als u de SIM heeft ontvangen neemt u contact met ons op en kan de SIM worden geactiveerd. Bel ons, plaats de SIM in uw telefoon en check of deze goed werkt.  
    **NB**: als het een nummerportering betreft hoeft dit pas omstreeks het moment dat u de Vamos SIM gaat gebruiken.  
    ![](https://res.cloudinary.com/callvoip/image/upload/v1564576567/vamoshandleiding-1_aufg0h.png)
 4. **Configuratie centrale**  
    Als uw SIM is geactiveerd kunt u op de telefooncentrale het mobiele nummer zien en instellen wat er moet gebeuren als u op het mobiele nummer gebeld wordt en met welk nummer u uitbelt. Dit is ook instelbaar via de Vamos app (zie volgende punt).
 5. **Download Vamos App voor instellingen en extra mogelijkheden**  
    Download de Vamos Smartphone App in de Playstore / Appstore. U kunt op Vamos inloggen met uw gebruikersnaam en wachtwoord van de Simmpl telefooncentrale. > indien nodig: bel Callvoip voor assistentie.

    **Met de Vamos App kunt u instellen**:

    \- welk nummer u meestuurt  
    \- welke telefoons rinkelen (vast, mobiel)

    **Verder kunt u met de Vamos App**:

    \- het interne telefoonboek oproepen (collega’s) en hun status zien  
    \- een Vamos-gesprek in de wacht zetten  
    \- een Vamos-gesprek doorverbinden  
    \- een Vamos-gesprek op uw smartphone overzetten naar uw vaste toestel en v.v.  
    \- in een Vamos-gesprek call recording (gespreksopname) starten  
    \* dit kan alleen als gespreksopname is ingeschakeld

    U kunt in de Vamos App doorklikken naar Qaller app om uw belroutes te beheren.  
    ![](https://res.cloudinary.com/callvoip/image/upload/v1564576860/vamoshandleiding-2_kuzmbh.png)
 6. **Internet: stel de Vamos Access Point Name (APN) in**  
    Om internet te kunnen gebruiken dient u de Vamos Access Point Name (APN) in te stellen. Dat doet u als volgt:

    **a. Android**:  
      
    \- ga naar Verbindingen > Mobiele Netwerken > Namen Toegangspunten  
    \- kies \[Toevoegen\]  
    \- voeg een APN toe met deze gegevens:

    APN: 2apn.net  
    Gebruikersnaam: internet  
    Wachtwoord: internet

    \- sla het APN op en koppel deze aan de Vamos SIM  
    ![](https://res.cloudinary.com/callvoip/image/upload/v1564577079/vamoshandleiding-3_cx5rcz.png)

    **b. iPhone**:  
      
    \- ga naar Instellingen > Mobiel netwerk > Opties mobiele data > Mobiel netwerk  
    \- wijzig de APN gegevens als volgt:

    APN: 2apn.net  
    Gebruikersnaam: internet  
    Wachtwoord: internet

    \- als u de wijzigingen heeft gedaan klikt u op \[ < Vorige \] om de wijzigingen op te slaan  
    ![](https://res.cloudinary.com/callvoip/image/upload/v1564577254/vamoshandleiding-4_izrrlt.png)
 7. **Bepalen wat er gebeurt als uw mobiele nummer wordt gebeld**  
    Wat wilt u dat er gebeurt als uw mobiele nummer wordt gebeld? Dit kunt u op de Simmpl telefooncentrale instellen in het persoonlijk belplan van de gebruiker met het mobiele nummer.  
    Bepaal eerst wat u wilt dat er gebeurt als uw mobiel wordt gebeld:  
    **De klassieke belroute is**:  
      
    \- rinkel xxx seconden  
    \- ga dan naar de mobiele voicemail (meldtekst met inspreekoptie)

    De voicemail is de persoonlijk voicemail van de gebruiker. Deze kunt u beluisteren en van een welkomstboodschap voorzien door 1233 te bellen. Ingesproken voicemailberichten kunnen ook als mp3-bestand gemaild worden.  
    U kunt niet beantwoorde mobiele oproepen ook laten doorschakelen naar een collega, afdeling, bedrijfsvoicemail, belplan met een vervolgroute, schakelaars en prefixes. Zo kunnen mobiele oproepen dus ook op vaste toestellen uitkomen en is de kwetsbaarheid van een individueel mobiel nummer veel kleiner dan vroeger.  
    U kunt de instellingen doen op de Simmpl centrale. Log in op Simmpl, ga naar de gebruikers en ga haar het UC Panel van de gebruiker:  
    ![](https://res.cloudinary.com/callvoip/image/upload/v1564577694/vamoshandleiding-5_pxsmel.png)  
    In het UC Panel: klik links in het menu op de Naam. Bij INCOMING CALL ROUTERING, gsa naar FOLLOW DIALPLAN en klik op EDIT:  
    ![](https://res.cloudinary.com/callvoip/image/upload/v1564577919/vamoshandleiding-6_bey22q.png)  
    U komt nu bij het persoonlijk belplan van de mobiel dat u naar wens kunt inregelen.  
    Sleep de gewenste acties link naar de belroute rechts. Net als in het bedrijfsbelplan kunt u de volgorde en instellingen wijzigen. **TIP**: U kunt ook verwijzen naar een belplan waar u nog meer mogelijkheden heeft ten aanzien van de vervolgroute  
    ![](https://res.cloudinary.com/callvoip/image/upload/v1564577968/vamoshandleiding-7_xqoe8x.png)  
    Heeft u vragen of wilt u dat wij met u meedenken? Bel of mail dan gerust!  
    ![](https://res.cloudinary.com/callvoip/image/upload/v1564578021/vamoshandleiding-8_veyj2w.png)
 8. **Bijlage 1: Configuratie van de telefooncentrale**  
    **a. Configuratie van uw mobiel op de Simmpl centrale**  
    \- Log in op Simmpl als beheerder  
    \- Ga naar de gebruiker waaraan het mobiele nummer is gekoppeld  
    \- Klik op het instellingsicoon rechts achter de naam van de gebruiker  
    ![](https://res.cloudinary.com/callvoip/image/upload/v1564578169/vamoshandleiding-9_e21qea.png)  
    \- Scroll naar beneden; bij Vast-Mobiel SIM-kaart kunt u de instellingen doen:  
    ![](https://res.cloudinary.com/callvoip/image/upload/v1564578320/vamoshandleiding-10_hhokdf.png)  
    **b. Configuratie via de Vamos Smartphone App**  
    \- Download de Vamos app in de Playstore / Appstore  
    \- Log in op de app via Qaller of met de gebruikersnaam/wachtwoord van Simmpl  
    \- Hulp nodig? Neem contact op met Callvoip  
    \- Als u op de Vamos App bent ingelogd, kunt u hier de instellingen doen:  
    ![](https://res.cloudinary.com/callvoip/image/upload/v1564576860/vamoshandleiding-2_kuzmbh.png)  
    **c. Extra mogelijkheden van Vamos:**  
    Tijdens uw mobiele gesprek biedt VAMOS de volgende functionaliteiten:  
    \- BLF status in adresboek: zie de status (idle, bezig, rinkelt) van collega’s in kleur  
    \- mobiel in de wacht zetten: een gesprek op uw mobiel in de wacht  
    \- mobiel doorverbinden: een gesprek op uw mobiel doorverbinden naar een collega  
    \- toestelwissel tijdens gesprek: vervolg een mobiel gesprek op uw kantoortoestel  
    \- bediening call recording: zet gespreksopname aan/uit in Vamos  
    ![](https://res.cloudinary.com/callvoip/image/upload/v1564578855/vamoshandleiding-11_orlppr.png)
 9. **Bijlage 2: Keuze Smartphone**  
    De Vamos SIM-kaart werkt in elke mobiele telefoon (iPhone, Android, Windows). De Vamos App werkt op iPhone (vanaf 10.0) en op Android (vanaf 5.0), niet op Windows. Omdat de VAMOS App enkel werkt op iPhone en Android raden we u af om een Windows telefoon te gebruiken. Dit kan wel, maar de bediening zult u dan niet op de VAMOS App kunnen doen, wel op de Simmpl centrale.

    U kunt kiezen voor een smartphone:  
    \- Met één SIM-slot: u kunt er één SIM in plaatsen met uw Vamos mobiele nummer  
    \- Met twee SIM-slots: u kunt er twee SIMs in plaatsen met uw Vamos mobiele nummer (zaak) en bv uw privé mobiele nummer

    **Smartphone met Dual SIM?**  
    Een Smartphone met DUAL Sim heeft ruimte voor 2 SIM kaarten. Dit kan handig zijn als u één SIM heeft voor bv uw privé mobiele nummer en één voor uw zakelijke mobiele nummer, met de vast-mobiel koppeling van Vamos. Met een DUAL SIM telefoon kunt u beide mobiele nummers tegelijk gebruiken.

    **Handig**: u kunt dan ook kiezen met welke SIM-kaart u een gesprek wilt voeren en vanaf welke kaart u de mobiele data wilt gebruiken. Ook kunt instellen dat bij elk gesprek wordt gevraagd met welke SIM uit wilt bellen en vanaf welke kaart het datagebruik plaatsvindt.  
    ![](https://res.cloudinary.com/callvoip/image/upload/v1564579103/vamoshandleiding-12_dq0huz.png)
10. **Bijlage 3: Veelgestelde vragen bij Vamos Vast-Mobiel:**  
    Q: Kan ik mijn huidige Mobiele SIM en mobiel abonnement blijven gebruiken?  
    A: Nee, de Vamos Vast-Mobiel oplossing vereist dat u de SIM van Callvoip gebruikt met het bijbehorende Vamos abonnement. U kunt uw huidige mobiele nummer behouden door dit naar Callvoip toe te porteren.

    Q: Wat gebeurt er als iemand mijn mobiele nummer belt?  
    A: Zodra u uw mobiele SIM-kaart heeft ontvangen, geplaatst en deze geactiveerd is in het panel wordt uw mobiele nummer gekoppeld aan uw Simmpl gebruikersprofiel. Als iemand uw mobiele nummer belt, zal het gesprek verlopen zoals u in uw persoonlijk belplan heeft aangegeven. Dit kunt u gemakkelijk aanpassen via de Qaller smartphone app. Met de Vamos app en in de panel kunt u eenvoudig bepalen of inkomende gesprekken moeten rinkelen op uw vaste toestel, mobiele toestel of op beide toestellen.

    Q: Kan ik mijn zaak-nummer meesturen als ik vanaf mijn mobiel uitbel?  
    A: Jazeker, dat is mogelijk! Op de Simmpl centrale kunt u instellen dat u het zakelijke nummer meestuurt als u met uw mobiel uitbelt. Dit kan ook via de handige Vamos smartphone app.

    Q: Hoe kan ik interne gesprekken voeren met mijn VAMOS SIM kaart?  
    A: U kunt eenvoudig elk intern nummer bellen (bv 100 of 205) door dit eenvoudigweg op uw mobiele telefoon in te toetsen, via de ‘native dialer’: **het is niet nodig hier een app voor te gebruiken**. **LET OP**: het is helaas niet mogelijk om verkorte nummer te bellen die slechts 2 cijfers kennen (dit is te kort). Gebruik daarom verkorte nummers van 3 cijfers or meer.

    Q: Kan ik wisselgesprek gebruiken?  
    A: De mogelijkheid tot het ontvangen van wisselgesprekken is standaard geactiveerd voor Vamos SIM-kaarten. Mocht je wisselgesprekken willen deactiveren dan kan je dat via de instellingen op het mobiele toestel zelf uitschakelen en uiteraard ook weer inschakelen indien gewenst. Wanneer wisselgesprek niet kan worden gewijzigd via de instellingen op de mobiele telefoon dan is het mogelijk om deze optie als volgt te wijzigen:  
    \- **Bel naar 43#** om wisselgesprekken te activeren  
    \- **Bel naar #43#** om wisselgesprekken te deactiveren  
    \- **Bel naar #43#** om de wisselgesprek status te controleren

    Q: Werkt Call Recording/gespreksopname ook bij bellen met de mobiele telefoon?  
    A: Ja, als u Call Recording (gespreksopname) heeft ingeschakeld op de Simmpl centrale, dan worden gesprekken op uw vaste en op uw mobiele toestel opgenomen.

    Q: Wat zijn de Vamos APN instellingen?  
    A: Vamos maakt gebruik van een eigen Access Point Name (APN) voor algemene toegang tot het Internet. Deze APN moet ingesteld worden in de mobiele telefoon. Zonder deze instellingen kan de simkaart geen verbinding maken met het Internet.  
    Name: vrije invoer (Android only)  
    APN: 2apn.net  
    Username: internet  
    Password: internet

    Q: Ik kan niet mobiel bellen met Vamos  
    A: Vervelend!! Doorloop deze stappen om het probleem te verhelpen:  
    \- **Is er netwerkdekking?** Het gebeurt niet vaak meer, maar op sommige plaatsen is er nog steeds geen (of slecht) netwerk.  
    \- **Start het toestel opnieuw op**. Een herregistratie van de simkaart op het mobiele netwerk doet vaak wonderen.  
    \- **Is de belroute goed ingesteld?** In de telefooncentrale bepaal je wanneer je wel en niet bereikbaar bent op je nummer(s).  
    \- **Zijn er blokkades actief?** In de telefooncentrale kun je gesprekken naar bepaalde bestemmingen blokkeren. Probeer een nummer te bellen dat zeker moet werken.  
    \- Is er geen **probleem met je mobiele toestel** (instellingen of hardware)?  
    Nog steeds niet gelukt? Neem contact op met Callvoip.

    Q: Hoe stel ik mijn voicemail in?  
    A: De voicemailinstellingen voor Vamos mobiel stel je in op de Simmpl telefooncentrale, niet op het mobiele toestel/netwerk. Om gebruik te kunnen maken van de voicemail moet tenminste aan de volgende onderdelen zijn voldaan:  
    \- Voicemail moet zijn geactiveerd in je gebruikersprofiel op Simmpl  
    \- De voicemailbox moet in je persoonlijke belroute staan  
    \- Zodra ingesteld worden voicemailberichten als audiofile gemaild; je kunt berichten ook afluisteren door te bellen naar 1233.  
    Hulp nodig? Neem contact op met Callvoip.

    Q: Andere vraag?  
    A: Neem dan contact op met Callvoip. Ook vind je veel vragen en antwoorden op <a href="https://vamos.tech/" target="_blank">https://vamos.tech</a>.