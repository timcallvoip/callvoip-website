---
title: Qaller app
weight: 1
description: ''
images: []
hideinsearch: false
Nieuw: false
Update: true
pdf: http://files.callvoip.nl/downloads/Simmpl_handleiding_Qaller_30_Plus_mobile_app.pdf

---
***

***

**Qaller Smartphone App**

De Qaller Smartphone app is uw gratis afstandsbediening bij de Simmpl telefooncentrale.  
Qaller is geupdate! Je moet even weer opnieuw inloggen.  
Gebruik hiervoor je Simmpl gebruikersnaam en wachtwoord, bv. 201.mijnbedrijf.

![](https://res.cloudinary.com/callvoip/image/upload/v1569239818/qaller_plus8_nl_dopyjd.png)

<h3>Wat is Qaller?</h3>

Qaller is de Smartphone app bij de Simmpl telefooncentrale.  
Deze werkt als afstandsbediening: u kunt uw persoonlijke bereikbaarheid instellen.  
Bent u **beheerder**? Dan kunt u de bereikbaarheid van uw bedrijf instellen.

<b>Qaller Plus</b>

U kunt Qaller upgraden naar Qaller Plus: u kunt er dan ook mee bellen en gebeld worden. U belt dan met uw mobiele telefoon via de app. Deze werkt met WiFi of 4G internet of middels callback.  
Bovendien heeft u een intern telefoonboek met actuele status van collega’s én kunt u gesprekken doorverbinden en opnemen (mits deze functie is ingeschakeld).

<b>Beheerder</b>

Als u als beheerder bent (Simmpl login) en op Qaller inlogt kunt u ook de belroutes van uw nummers instellen.

<b>Beheer de belroute van uw bedrijfsnummer met Qaller</b>

Als u als beheerder (Simmpl login) op Qaller inlogt kunt u ook de belroute van uw bedrijfsnummers instellen.  
Gebruik de dropdown bij de INCOMING CALL ROUTING om het gewenste belplan te kiezen.

De belplannen worden weergegeven in alfabetische volgorde. Ook ziet u de belplankleur terug. Zo kunt u gemakkelijk een logische volgorde in uw belplannen creëren.

![](https://res.cloudinary.com/callvoip/image/upload/v1568973781/qaller_plus2_nl_em5r6u.png)

<b>Omleidingen / Flow Controls</b>

Hier staan alle omleidingen in het gekozen belplan.  
U kunt ze met een druk op de knop aan/uit zetten.  
Bij groepsomleidingen ziet u een A, B etc achter de omleidingen staan.

<b>Welk nummer wilt u meesturen?</b>

Gebruikt u Qaller Plus?  
Heeft u meerdere nummers?  
U kunt op de Simmpl omgeving instellen* welk nummer u meestuurt.

\* _Schakel Multiple Caller ID in bij de gebruiker; u kunt dit dan ook via de Qaller app instellen!_

![](https://res.cloudinary.com/callvoip/image/upload/v1568974023/qaller_plus3_nl_rsnyyr.png)

<h3>Qaller Plus (bellen via internet WiFi/4G)</h3>

Om met Qaller uit te bellen klikt u op:

1\. Phonebook - kies één van de categorieën contacten. Kiest u collega’s, dan ziet u alle collega’s en hun belstatus terug. U kunt ook de zoekfunctie gebruiken.

![](https://res.cloudinary.com/callvoip/image/upload/v1569238964/qaller_plus5_nl_fql9bc.png)

2\. Dialpad - Klik op de toets met het toetsenbordje (dialpad) om een nummer in te toetsen. Qaller zoekt gelijk mee in uw adresboek of dit een bekend contact is. Druk vervolgens op de beltoets om te starten met bellen.

![](https://res.cloudinary.com/callvoip/image/upload/v1569239112/qaller_plus6_nl_lu8nsz.png)

3\. Call controls - Tijdens een gesprek heeft u de volgende call controls:

* HOLD: zet een gesprek in de wacht
* MUTE: zet uw microfoon uit (ander hoort u niet)
* SPEAKER: zet het gesprek op de luidspreker
* RECORD: neem het gesprek op*
* KEYPAD: toon het toetsenbord
* TRANSFER: verbind het gesprek door naar een collega

\* _hiervoor dient gespreksopname te zijn ingeschakeld, dit is een dienst met een meerprijs._

![](https://res.cloudinary.com/callvoip/image/upload/v1569239145/qaller_plus7_nl_fclcyz.png)

<h3>Qaller (Plus) QuickStart installatie</h3>

1. Login als beheerder op Simmpl, ga naar de gebruiker en zet **Qaller Plus** aan.  
   Dit wordt automatisch berekend als extra toestelaccount
2. Download **Qaller** in de Appstore of Google Playstore
3. Log in op Qaller met de juiste gebruikersnaam en wachtwoord
4. Geef Qaller alle permissies die gevraagd worden, zodat deze goed werkt.

Qaller App is nu klaar voor alle soorten van gebruik.

Sommige gebruikers moeten na de update opnieuw inloggen en de gevraagde machtigingen toestaan. Voor Android-gebruikers is er een extra toestemming:

* **Toegang tot uw telefoonaccounts**

  Tik bij het zien van dit scherm op "OK". Het scherm met belaccounts wordt automatisch geopend. Zet de schakelaar nu op 'AAN' door erop te klikken. Nadat het is ingesteld, kan de gebruiker de pijl links bovenaan gebruiken om terug te gaan naar de Qaller-app.

  ![](https://res.cloudinary.com/callvoip/image/upload/v1568014789/Qaller-permissionrequired-klein_rsy9mx.png)

  _Let op_: Dit scherm is per Android-versie verschillend

  ![](https://res.cloudinary.com/callvoip/image/upload/v1568015151/Qaller-callingaccounts1-klein_dzzh0k.png)

  ![](https://res.cloudinary.com/callvoip/image/upload/v1568015163/Qaller-callingaccounts2-klein_zqfurj.png)

<h3>Veelgestelde vragen</h3>

Hieronder vindt u een aantal vragen en antwoorden.  
Bel, mail of chat gerust met ons voor meer informatie en uitleg!

Q: **Wat kan ik de met de Qaller App?**

A: De Qaller App biedt 2 functionaliteiten:

1. Afstandsbediening bij de Simmpl telefooncentrale (Qaller)  
   U kunt belverkeer naar uw eigen nummer en uw zakelijke nummers instellen
2. Uw smartphone kan een zakelijk internettoestel worden (Qaller Plus)

Q: **Is de Qaller App gratis te gebruiken?**

A: Ja, u kunt de Qaller gratis downloaden en gebruiken. U kunt Qaller upgraden naar Qaller Plus, hiervoor worden automatisch de kosten berekend van een extra telefoontoestel.

Q: **Hoe zet ik Qaller Plus aan? En weer uit?**

A: Qaller Plus zet u aan op de Simmpl telefooncentrale: login en ga naar de gebruikers. Bij de instellingen van een gebruiker kunt u Qaller Plus inschakelen. U ontvangt hiervan een emailnotificatie. Op deze plaats kunt u Qaller Plus ook weer uitschakelen.  
De facturatie van Qaller Plus stopt daarna.

Q: **Ik kan enkel mijn eigen belroute aanpassen, niet die van het bedrijf. Hoe kan dat?**

A: Dan bent u vermoedelijk geen beheerder; om alle belplannen te kunnen zien moet u beheerder zijn. Gebruikers met permissie \[gebruiker\] kunnen alleen hun eigen belplan beheren en zien.  
Elke individuele gebruiker kan beheerder worden gemaakt.

Q: **Hoe maak ik van een gebruiker een beheerder?**

A: Log in op Simmpl als beheerder, ga links in het menu naar Gebruikers. Bij de gebruiker die u wilt aanpassen kiest u rechts op het middelste icoon (bewerken) en wijzigt u de rol. Sla op.  
In het gebruikersoverzicht kunt u controleren of de rol is aangepast van gebruiker naar beheerder.

Q: **Hoe kan ik Qaller Plus activeren voor andere gebruikers?**

A: Dit doet u door op de Simmpl telefooncentrale voor deze gebruiker Qaller Plus te activeren (u ontvangt hiervan een administratieve bevestiging per email). Zorg dat deze gebruiker op zijn of haar Smartphone Qaller downloadt (https://qallerapp.com/) en dat deze wordt geactiveerd vanuit de login van deze gebruiker (en niet van bv. de beheerder).  
Activeert u Qaller met een ANDERE gebruiker dan waarvoor u Qaller Plus heeft geactiveerd, dan verschijnt de bel-optie niet in Qaller.

Q: **Kan ik mijn Qaller-account wijzigen van de éne gebruiker naar de andere?**

A: Ja dat kan: hiertoe gaat u naar de settingspagina in Qaller (rechtsboven, icoon 3 rondjes) en kiest u \[Ontkoppel app van account\]. Qaller wordt nu ontkoppeld. U kunt Qaller nu weer koppelen met de juiste gebruiker.  
NB: vergeet u niet om voor deze gebruiker Qaller Plus te activeren indien u wilt kunnen uitbellen met Qaller.

Q: **Ik klik om een belplan te selecteren maar hij selecteert hem niet. Wat doe ik fout?**

A: Dit komt omdat u uw keuze (een belplan, een voicemailbox, een nummer, etc.) iets langer moet aanklikken. Deze reactietijd hebben we bewust verhoogd om te voorkomen dat een toevallige klik op uw mobiel gelijk een (bel-)actie tot gevolg heeft.

Q: **Kan ik Qaller Plus gebruiken voor provider-onafhankelijke vast-mobiel-integratie?**

A: Ja! U kunt in uw belplan zorgen dat inkomende gesprekken naar uw mobiele telefoon worden doorgeschakeld, zodat u inkomende gesprekken op uw smartphone ontvangt.  Gecombineerd met de uitbel-mogelijkheden van Qaller Plus beschikt u over een volledige vast-mobiel integratie. Deze vorm van vast-mobiel integratie is provider-onafhankelijk, er is geen specifieke Simkaart of extra contract voor nodig.
