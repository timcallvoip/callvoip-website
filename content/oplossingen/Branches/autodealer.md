---
type: page
title: Autodealer
description: a
images: []
slug: autodealer
hero:
  image: "/v1560763707/callvoip-website-branches-autodealer.png"
layout: ''

---
Als autodealer is het belangrijk dat u altijd bereikbaar bent voor uw klanten.

### Situatiebeschrijving

Een grote regionale autodealer met meerdere vestigingen besluit zich uit oogpunt van kosten en flexibiliteit over VoIP te informeren. Het hoofdkantoor heeft een blok van 10 opéénvolgende nummers en een ISDN15-abonnement (= er kunnen 15 gesprekken tegelijkertijd worden gevoerd). Deze capaciteit wordt te krap. Er is een flinke telefooncentrale die alweer 5 jaar in gebruik is. Er zijn 2 receptie-werkplekken (hoofdkantoor), 20 werkplekken met toestel (hoofdkantoor en vestigingen) en 1 fax (hoofdkantoor).  
De twee regiokantoren hebben elk een ISDN2-aansluiting met een Quattrovox, met daarachter enkele toestellen en een fax. De regiokantoren hebben niet altijd een bemande receptie. Tot nu toe werd de telefoon middels de KPN sterretjesdienst naar het hoofdkantoor doorgeschakeld.  
Het bedrijf heeft diverse servicenummers die rechtstreeks door klanten worden gebeld: verkoop, verhuur, werkplaats, dealerlijn, etc. Er wordt meer naar het bedrijf gebeld (inbound) dan dat er wordt uitgebeld (outbound). Er is vrij veel telefonisch verkeer tussen de vestigingen.  
Het hoofdkantoor beschikt sinds een half jaar over een glasvezel-verbinding die voorziet in de benodigde bandbreedte.

### De oplossing van Callvoip

#### Tijdscondities

De hoofd-telefoonnummers van alle drie kantoren worden op werkdagen door de centrale receptie op het hoofdkantoor aangenomen. De receptie kan zien voor welk kantoor wordt gebeld en neemt met de juiste ontvangst aan. Buiten werktijd is er een bericht en wordt het noodnummer genoemd. Men kan geen bericht inspreken.

#### Keuzemenu

Enkele servicenummers worden voorzien van telefonische keuzemenu’s – gesprekken worden automatisch aangenomen met zelf ingesproken ontvangstteksten, gevolgd door een menu waar de beller de juiste keuze kan maken. Als er wordt doorgeschakeld naar een groep, waar iedereen bezet dan wel afwezig is, wordt automatisch weer teruggeschakeld naar het hoofdnummer.

#### Uitgaand telefoonverkeer

Bij het uitbellen zenden de telefoons het hoofd-telefoonnummer van het betreffende kantoor mee, zodat klanten altijd naar het juiste kantoor terugbellen. Zij komen altijd bij de centrale receptie op het hoofdkantoor binnen.

#### Onderling bellen

Op de Simmpl centrale wordt een lijst met verkorte kiesnummers gemaakt, gelijk als bij de vorige centrale. Men kan gemakkelijk onderling doorverbinden, ook naar medewerkers op de andere vestigingen. Men kan ook extern doorverbinden (bv. naar een mobiel nummer).

#### Faxen

Het bestaande faxapparaat blijft behouden om faxen te versturen. Inkomende faxen worden ontvangen via e-mail als PDF-bestand.

### Benieuwd naar de mogelijkheden voor uw situatie?

<br>

<a href="/offerte/" class="button">Vraag hier een offerte aan!</a>